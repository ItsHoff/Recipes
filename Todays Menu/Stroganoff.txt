Stroganoff
Klassinen venäläinen lihakastike, joka sulattaa lumiukonkin. Stroganoff variaatioita löytyy paljon, tässä niistä kaksi.

Ainekset neljälle

Klassinen stroganoff

500g naudan sisäpaistia
3 rkl voita
2 sipulia (silputtu)
2 rkl tomaattipyreetä
1 rkl vehnäjauhoja
1 rkl sinappia
1 lihaliemikuutio
2 suola- tai maustekurkkua (silputtu)
1 prk smetanaa
suolat ja pippurit

Possu-stroganoff

500g possun sisä- tai ulkofilettä
3 rkl voita
200g hillosipuleita
1 rkl tomaattipyreetä
1 rkl vehnäjauhoja
1 lihaliemikuutio
1 prk smetanaa
suolat ja pippurit

Poista lihasta ylimääräinen rasva ja suikaloi liha. Anna olla tunti huoneenlämmössä.

Laita voita kuumaan kasariin ja sipulit perään. Anna ruskistua muutama minuutti.

Laita liha perään ja pyörittele pinta kiinni. Mausta suolalla ja pippurilla ja jauhota lihaa hieman.

Tomaattipyree + sinappi myös kyytiin ja 4 dl vettä + lihaliemikuutio (possu stroganoffiin voi laittaa tilkan hillosipuleiden lientä korvaamaan osan vedestä). Anna kiehua hissukseen kannen alla puoli tuntia kasaan – sekoittele silloin tällöin. Klassiseen stroganoffiin lisätään suolakurkut kypsennyksen keskivaiheilla.

Tarkasta maku. Lisää puolet smetanasta (toinen puoli jää koristeeksi). Kiehauta stroganoff vielä kerran ja aseta tarjolle, smetanasilmän kanssa.

https://reseptitaivas.fi/reseptit/stroganoff/