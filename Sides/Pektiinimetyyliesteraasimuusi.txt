Pektiinimetyyliesteraasimuusi

Ainekset:

1 kg muusiperunaa (esim. lapin puikula) 
240 ml täysmaitoa 
250 g suolaamatonta voita, pilkottuna

1. Laita suolaamaton vesi lämpenemään kattilaan keskilämmölle 72 asteeseen (käytä apunasi lämpömittaria)

2. Pese ja kuori perunat (ota kuoret talteen), pilko ne samankokoisiksi paloiksi ja huuhtele 5 minuuttia vedellä. Laita perunapalat kattilaan ja pidä lämpötila n. 72 asteessa 30 minuutin ajan. Ota kattila välillä levyltä tai lisää lämpötilaa, jotta saat lämpötilan pysymään.

3. Puolen tunnin jälkeen valuta perunat lävikössä ja huuhtele kylmällä vedellä. Anna perunoiden kuivua hetken.

4. Laita vesi kiehumaan kattilaan ja lisää suolaa. Lisää joukkoon perunat. Keitä perunat , kunnes ne ovat pehmeitä ja hajoavia.

5. Valmista tällä välin maito. Lisää perunankuoret maitoon ja anna maidon kiehahtaa. Ota kattila pois liedeltä. Anna seoksen seistä 20 minuuttia, jonka jälkeen voit siivilöidä kuoret pois.

6. Kaada perunoiden keitinvesi pois, valuta keitetyt perunat lävikössä ja laita ne takaisin tyhjään kattilaan liedelle miedolle lämmölle hetkeksi, jotta ne kuivuvat.

7. Hienonna perunanpalat perunapuristimessa/prässissä ja lisää voin sekaan kulhoon. Lisää seos vielä kerran siivilän läpi. Lisää joukkoon kuorista makua saanut lämmin maito ja suolaa maun mukaan.

http://www.makuja.fi/artikkelit/3292542/ajankohtaista/hans-valimaki-hehkuttaa-huikea-perunamuusiresepti-yllattavalla-ainesosalla-taydellista-2/