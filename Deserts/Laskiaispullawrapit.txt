Laskiaispullawrapit

Pullataikina:
2,5 dl kevyt maitoa
1 ps (11 g) kuivahiivaa (tai tuorehiivaa)
1 kananmuna
1 dl sokeria
1 tl kardemummaa
0,5 tl suolaa
noin 7 dl vehnäjauhoja
75 g voita

Lämmitä maito +42 asteiseksi.
Sekoita kuivahiiva yhteen desiin jauhoja. 
Lisää hiivajauhoseos lämmittettyyn maitoon ja sekoita.
Lisää kananmuna, sokeri, suola ja kardemumma ja sekoita kunnolla.
Alusta loput jauhot taikinaan vähitellen.
Lisää pehmeä huoneenlämpöinen voi taikinaan alustamisen loppuvaiheessa. 
Vaivaa taikina tasaiseksi ja kimmoiseksi.
Taikina on valmista kun se irtoaa kulhon reunoilta ja sormista. 
Jätä taikina kohoamaan lämpimään vedottomaan paikaan liinan alle noin 45 minuutiksi.
Kaada kohonnut taikina jauhoitetulle alustalle.  
Jaa taikina kahtia ja pyörittele kahdeksi tangoiksi.
Jaa kumpikin tanko 6 palaan ja pyörittele palat pulliksi.
Lopuksi paina pullat litteiksi ja kauli sitten noin 20 cm kokoisiksi "wrapeiksi".
Älä nostata pullawrappeja tai voitele niitä. 
Paista wrapit uunin keskitasolla 225 asteessa noin 5 minuuttia. 
Huom! Paistoaika on lyhyt, koska pullawrapeista täytyy saada taiteltavia ja pehmeitä. Voit paistaa kiertoilmalla useamman pellin kerralla. Itse paistoin erissä ja kaulin seuraavaa erää aina kun edellinen oli uunissa, ettei wrapit päässeet kohoamaan odottaessa. Taikinan pitää olla kohonnutta ja ilmavaa. Kuiva tai liikaa paistettu taikina repeilee taiteltaessa wrapeiksi.
Jäähdytä pullawrapit kunnolla ennen täyttöä. 

Täyte:
4-5 dl vispikermaa
1,5 tl vaniljasokeria
ripaus sokeria halutessa
mantelimassaa tai vadelmahilloa

Vatkaa kerma vaahdoksi ja mausta vaniljasokerilla sekä halutessasi sokerilla. 
Levitä hilloa tai mantelimassaa wrapin keskelle. 
Pursota myös kerma wrapin keskelle.
Kääntele wrappi ja taittele esim. leivinpaperiin ja sido nauhalla. 

http://www.anninuunissa.fi/2016/01/laskiaispullawrapit.html