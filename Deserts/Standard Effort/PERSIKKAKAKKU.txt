PERSIKKAKAKKU
Pohja:
200 g digestive-keksejä
80 g sulatettua voita tai margariinia
2 rkl ruusunmarjajauhetta
Täyte:
2 kananmunaa
2 munan keltuaista
400 g maustamatonta tuorejuustoa
200 g maitorahkaa
0,5 dl kermaa
1 dl sokeria
0,5 dl sitruunamehua
2 tl vaniljauutetta tai vaniljasokeria
1 tölkki persikkaa (5 persikan puolikasta)
Koristeluun:
kermavaahtoa
pääsiäiskaramelleja

Pohja: Sulata rasva. Jauha keksit hienoksi, sekoita joukkoon ruusunmarjajauhe ja sulatettu rasva. Laita irtopohjavuoan pohjalle leivinpaperi ja painele keksiseos vuokaan.

Täyte: Vatkaa munat ja keltuaiset kevyesti kulhossa, lisää mukaan tuorejuusto, rahka, kerma, sokeri, sitruunamehu ja vaniljauute. Sekoita hyvin. Kaada täyte keksipohjan päälle. Valuta persikat ja leikkaa ne viipaleiksi. Asettele persikat täytteen päälle haluamallasi tavalla.

Paista kakkua 175 asteessa noin 40 minuuttia kunnes täyte on hyytynyt. Jäähdytä kakku hyvin ja laita jääkaappiin jähmettymään ainakin pariksi tunniksi ennen koristelua ja leikkaamista.

http://tuulikummunkeittiossa.blogspot.fi/2016/03/paras-paasiaiskakku.html