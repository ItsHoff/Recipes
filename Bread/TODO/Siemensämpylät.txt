Siemensämpylät
3,5 dl vettä kädenlämpöisenä
15 g hiivaa
2 tl suolaa
0,5 dl öljyä
8 dl hiivaleipäjauhoja
Täyte:
100 g sekalaisia siemeniä (esimerkiksi auringonkukansiemeniä, kurpitsansiemeniä ja pinjansiemeniä)
1 pallo (noin 125 g) mozzarellajuustoa

Liota hiiva veteen, lisää suola, öljy ja jauhot. Vaivaa taikinaa koneella noin 5 minuuttia. Anna taikinan nousta kaksinkertaiseksi eli noin tunnin ajan. Paahda tällä välin siemenet öljyttömällä pannulla niin, että ne saavat hieman väriä. Kumoa taikina leivinpaperille ja kauli tai painele käsin suorakaiteen muotoinen levy. Ripottele paahdetut siemenet taikinan päälle. Murustele mozzarellajuustoa myös taikinalevylle. Kääri taikinalevy rullalle. Leikkaa rulla paloiksi. Anna sämpylöiden kohota hyvin liinalla peitettyinä. Paista sämpylöitä 225 asteessa noin 15 minuuttia.

http://tuulikummunkeittiossa.blogspot.fi/2016/04/voitko-vastustaa.html