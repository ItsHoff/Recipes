Ajvar-kastike

noin 5 dl
valmistusaika 15 min + 1½ h

1 pienehkö (300 g) munakoiso
5 (noin 900 g) punaista paprikaa
2 valkosipulinkynttä
1 pitkä mieto punainen chili
3–4 rkl oliiviöljyä
1½ rkl punaviinietikkaa
¾ tl suolaa

 Halkaise munakoiso ja laita uunipellille leivinpaperin päälle. Pistele leikkauspintoja haarukalla ja kaada munakoisojen päälle 1–2 rkl öljyä. Nosta pelti 200-asteiseen uuniin. Paahda, kunnes munakoison sisus on täysin pehmeää, eli noin 30–40 minuuttia.

 Huuhtele paprikat. Puolita ne ja poista kannat ja siemenet.

 Ota pehmeäksi kypsyneet munakoisot uunista poista ja nosta työlaudalle odottamaan.

 Laita uunin grillivastus päälle. Lado paprikat pellille (ei leivinpaperia) kuoripuoli ylöspäin ja laita pelti uuniin grillivastusten alle. Pidä, kunnes paprikoiden kuori on isolta alueilta mustunut.

 Ota paprikat uunista, laita muovipussiin ja pussi kiinni. Anna jäähtyä noin vartin ajan. Ota sitten kuoret irti paprikoista, ei haittaa jos osa kuoresta jää kiinni. Laita paprikat tehosekoittimeen.

 Lusikoi munakoisojen pehmeä sisus paprikoiden joukkoon. Sekoita sykäyksittäin, jotta kastikkeeseen jää karkeahko rakenne.

 Kuori ja hienonna valkosipulinkynnet. Puolita chili ja poista siemenet. Hienonna malto.

 Kuumenna kattilan pohjalla 2 rkl oliiviöljyä. Laita joukkoon valkosipuli- ja chilisilppu ja kypsennä sekoitellen noin minuutin ajan.

 Lisää kattilaan paprika-munakoisoseos. Keittele miedolla lämmöllä 20–30 minuuttia välillä sekoittelen.

 Mausta viinietikalla ja suolalla. Keittele vielä 5–10 minuuttia. Anna jäähtyä. Tarkista maku, lisää mausteita tarvittaessa.

 Tarjoa kastike tuoreen leivän kera alkupalana tai grillatun lihan tai kanan lisäkkeenä.

Vinkki: Voit herkutella kastikkeella heti, mutta maut syventyvät, jos kastike saa tekeytyä viileässä seuraavaan päivään.

http://www.hs.fi/blogi/kielenvievaa/a1437097054005