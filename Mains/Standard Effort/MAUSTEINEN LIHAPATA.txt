MAUSTEINEN LIHAPATA
500 g naudanlihaa kuutioituna
1,5 tl jauhettua korianteria
1 tl chilihiutaleita
1 tl jauhettua kurkumaa
0,25 tl jauhettua sitruunaruohoa
öljyä paistamiseen
2 sipulia
2 valkosipulinkynttä
5 dl tomaattimehua
1 rkl lihafondia
2 kesäkurpitsaa
2 paprikaa
2 tl timjamia
suolaa maun mukaan
mustapippuria myllystä
tuoretta persiljaa

Paloittele liha kuutioiksi. Sekoita mausteet ja lihat kulhossa, peitä kulho ja laita jääkaappiin maustumaan ainakin kuudeksi tunniksi.

Silppua sipulit ja valkosipulinkynnet. Kuullota sipulisilput pannulla. Siirrä sipulit pataan. Ruskista lihat parissa erässä ja lisää pataan. Lämmitä tomaattimehu fondin kanssa ja lisää liemi pataan. Laita pata 150 asteeseen ensin reilun tunnin ajaksi.

Kuutioi kesäkurpitsat ja paprikat. Paista kasviksia kevyesti pannulla. Lisää kasvikset, timjami, suola ja pippuri pataan. Jatka kypsentämistä vielä noin 30 minuuttia eli kunnes liha on mureaa.

Tarjoa syksyinen lihapata esimerkiksi couscousin, riisin tai perunoiden kanssa.
http://tuulikummunkeittiossa.blogspot.fi/2016/09/patakauden-avaus.html